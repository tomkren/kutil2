“Ve vsi to smrdí a já tam rozhodně smrdět nebudu.” Projelo v lepkávé mysli Morgovi Pačitálovi, pavouku poslanému
na přesnování sítě nad Anarxem, lanovým technikem mířícím na loď bláznů. Jeho potvorku si ráno pořádně prolézal.
Mají ho zavěšeného v prvním patře hned u tnoucí tyče jedna-šesnáct. Přesnovám to nad ní a pak to vyvezu nahoru
k obtočení houbám. Pak to projedou kucí z dvanáctky a já se na to zas vrátim a podívam se, jak to nateklo. Ještě
si přesnoval kopii dalšího vlákna: “Proto trousím moudra jinde, za vsí, ve svý schovce, kde se mnou nikdo nebrouzdá
obilnym polem.” Hmm, složim si je do jednoho, proběhlo Morgovi hlavou. Vzal to trochu flopem a nasoukal tam.
“Ves mi zasmrádla má moudra v tísni svých zdí, před čímž jsem se schoval.” Tyhle slepenčí vlákna tim vždycky trochu
škubnou a posunou tak kapky do jiné protnuté konstalační vidiny. Další věty přesoukal na: “Radši bych nebyl Bogroodem
Fokbertem. Cítim se Anarxem.” Tyhle vlákna potřebují ze stropu trochu šupulu, a přidal šupulační vlákna : “Což je
moje hlubinná záliba. Lnu k ní šupulačním vláknem, minimálně dvěmi vlákny.” Na to Morga užilo, tyhle trans-tríčky.
Co znamená v kontextu alternativního textu slovo šupuláční, když se jeho význam neukotvil ani v jeho vlastním pavoučím
příběhu? To už pavouci umí vycítit, tomu zase věřte. Šupulační tu zní jako náhodná blbost, ve zkutečnosti je to proměná
dopočítatelná fix-point-operátorem tohodle srandovního textu. Čím vlastně lne k příběhu Anarxa, jak to pomůže jeho
dětem a manželkám. Jak jim to dopomůže k litější šťávce? “Odžil jsem si tu svý.” Cejtil, že takhle by to dál nešlo,
chybí tomu trefnější klodyha, herbetrální pohokladka. Ale než se uplete síť, to halt chvilku trvá. První vlákna bejvaj
takhle kostrbatý.

Anarx byl paralyzován, nechápal ten výjev. Co to bylo za hlas a odkud šel, byl to jeho hlas? Rozhodně byl podobný.

"Neboj se, Trálku," říkal ženský hlas v pozadí jeho lebky.

"Co jsem to byl za pavouka?" Zeptal se polohlasně, spíš v duchu.

 "Ukázala jsem ti, jaké to je přesnovat tě."