Po tom, co ho paralyzoval bylo nutno vyjmout hrudní koš jeho břišní mozkovny.
Rozšíření nervové kapacity pomocí implantu cizí mozkovny je trochu pokročilejší technika, hlavně pak příprava implantu.
Přeimplantace už hotového modulu je však o poznaní snazší úloha, na kterou si už troufal.
Aby byl modul životaschopnější v krušném používání, jakému byl běžně vystavován v těle nemrtvého, bývá opatřován
ochranou schránkou v podobě hrudního koše, nejčastěji z domestikované drůbeže. V tomto případě to byl hrudník kachny.
Vyjmout takto ošetřený modul je možno poměrně na hrubo, pouze pokud nejaká vlákna kladou znatelnější odpor je
bezpečnější je odříznout břítkem. Zvykem je vyznačné kanály nechávat na dobře znatelných místech, která člověk snadno
lokalizuje orientací podle koše. Pod přední kostí bývají drženy výstupy k motorickým svalům, ty jsou totiž duležitější
než senzorické kanály - slepá zombie ještě paseku může natropit, zato vidící nehybná potvora je méně praktická.
Standardní kanálování samozřejmě není dodržováno pokud si chce autor držet tajemství o své konstrukci;
zde se ale Vincentovi zdálo, že je klasická šablona dodržena: motorická vlákna stočena za přední kostí, senzorická
klubka tam, kde měla kachna kdysi krček a vývody pro hormonální řečiště v kloakální části koše.

Tyto znalosti měl Vincent nastudovány převážně z toho zacuchance od Cikády.
Jeho cucky se mu čím dál častěji zjevovali i při bdělosti: tu v potrhané pavučině,
tu v chuchvalci říčních řas i v chuchvalcích racčího peří, které Dortmund trousí po palubě.
