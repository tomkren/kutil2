Když si Vincent začal připadat na lodi více v bezpečí, realizoval svůj starý plán deníku snů. Každé ráno se před
otevřením očí zamyslel, co že se mu to v noci zdálo. Když si co největší úsek v paměti několikrát projel, otevřel oči
a pokusil se to zapsat. Za neklidně houpavých nocí nebylo až tak neobvyklé, že se probudil až několikrát za noc.
V takových případech se snažil přemoci svou lenost a zapsat si, co si pamatoval, ještě než usne. Rano už si totiž
většinou pamatoval jen několik posledních snů.

Na psaní si vyhradil jeden ze svých tří sešitů, které si zabalil sebou na palubu. Zabíraly sice dost místa, ale věřil,
že se mu na palubě budou hodit. Zvlášť když v době, kdy si narychlo balil batoh, neměl žádné vyhlidky na to, jak bude
plavba probíhat. A protože to nevypadalo, že by se mu v dohledné době mohla naskytnout příležitost pořídit si další
sešit, volil velmi droboulinké písmo. Přesto jak dny plynuly, strany se pozvolna zaplňovaly. Pár stran po straně
čtyřicet tohoto sešitu se nacházel následující zápis:

10. ledna 17— 514. 179.43 : 1.8845 : 141, 7, 99.

Sen si pamatuju od fáze, kdy jsem lenošil na letní louce. Přestože byla noc, teplota byla ideální na tričko. Zvláštní
na té situaci bylo, že jsem sebou měl takový kovový předmět. Byl válcovitého tvaru a chladný na omak. Chladu jsem si
hned všimnul, protože ve snech nemívám tepelné vjemy, ale najednou tu byly. Byla na něm zhruba v 5/8 rýha točící se
dokola. Věnoval jsem pozornost hvězdnému nebi a v ruce si pohrával s chladivým předmětem.

V jednu chvíli jsem zabral za protější konce válce opačným směrem a předmět se rozlousknul na dvě části. Pohledl jsem
na svoje ruce držící dva  do sebe zaklesnuté kusy kovu. Tím, že jsem pohlédl na své ruce mi naběhla lucidita. Vše co
jsem viděl nabralo na plasticitě. Koukal jsem na ty dva kusy, měly navzájem rozdílný charakter, ale vzájemně do sebe
perfektně zapadaly. Jak je od sebe moje ruce rozplétaly, vypadalo to jakoby řešily nějaký složitý hlavolam, přesto však
stačilo točit oběma konci tak nějak náhodně. Přístroj se pod rukama zdál komplikovaný, ale asi po  minutě se mi povedlo
oba díly oddělit. Nevím, zda jsem měl štěstí nebo to jinak nešlo. Skusil jsem je dát zase dohromady, ale to už se mi
nepovedlo. Napadlo mě, že bych na to mohl použít lucidní příkaz a slepit oba konce přáním, ale to jsem se rozhodně
nechystal provést, protože jsem se bál, že bych tím předmět rozbil nebo vyplašil.

Oba díly jsem začal pečlivě prohlížet. Větší z nich vypadal spíš jako něco vyrobeného člověkem nebo strojem, něco mezi
tvarem kaskádovytých mnohapodlažních budov na složitě členitém tělese a neprakticky poličkovaným nábytkem, protkaným
jemným žebrovým, něčeho co by šlo popsat jako síť tkalcovských kladkostrojů. Druhý díl působyl mnohem organičtěji,
jedotlivé výčnělky evokovali tvary krovek, lián, rohů, kapek gelu, bublin, žlaz, chlupů, vaty. Přestože byly oba díly
takto rozdílných stylů, byly si vzájemně formami, do kterých perfektně zapadaly. Alespoň co se mi povedlo odpozorovat
při jejich rozplétání. Když již byly rozpleteny, nešlo tuto doměnku ověřit pro dva díly jako celek, protože se během
rozplétání jednotlivé podčásti obou dílů všmožně otáčeli a menily vzájemné úhly. Do poslední chvíle nebylo pro některé
části jasné na jaké polovině nakonec zůstanou. Když však člověk pozoroval delší dobu nějaký detail na prvním kusu vždy
po chvi našel na druhém kusu někde místo, kam tento kus dokonal pasoval. Proto bylo tak zvláštní pozorovat rozdílnost
stylů na obou kusech; ačkoli se vzájemně doplňovaly jako díly dětské skládanky, každý z nich vykazoval zcela jiné
charakteristyky jako celek.

Předmět mě fascinoval, zatoužil jsem prozkoumat jeho drobnější detaily z větší blízkosti. Stale si vědom sve lucidyty
jsem se rozhodl zmenšit své tělo natolik, abych se mohl po spletitých vřetenech válce volně procházet a kochat se
drobnejšími detaily, které v mé současné velikosti nebylo možno rozeznat. Ještě než jsem se zmenšil, jsem oba díly
postavil na zem do stabilni polohy, aby se náhodou nepřekotily, až po nich budu pobíhat. Pak jsem opatrně přistrčil
oba kusy k sobě tak, aby bylo možno z jednoho přejít na druhý. Toho jsem docíli prostým přisunutím obou kusů blíž
k sobě, z obou totiž  trčely v priblizně podobné výšce dva pokroucene zobáčky, které po přisunutí vytvořily most
spojující oba díly. Jakmile se zobáčky potkali, postřehl jsem slabe zacvaknutí na hranici slyšitelnosti doprovozené
pulzem plasticity.

Rozhodl jsem se, že se zmenším právě na tento můstek. Prstem jsem se opatrně dotkl spoje a přemýšlel, zda se zmenšit
"od prstu" nebo "od nohou". Nakonec jsem zvolil variantu od prstu, můj prst se počal zcvrkávat a ja ho úpěnlivě tisknul
na spoj, jehož textura měnila omak jak jsem zabíral jeho stále menší plochu. Toto smrštěni trhlo celým mým tělem a
jakoby ho k sobě přitáhlo. Zároveň s tím se vlna smrskávání rychle šířila mým tělem směrem k nohám. Patrne pod vlivem
techto dvou vlivu jsem se vznesl, až na prst, který mě držel na mostním sváru.

Jak jsem se blížil ke spoji, všiml jsem si složité trajektorie, kterou tato hranice opisovala. Díly do  sebe dokonale
zapadaly. Svoje smršťování jsem zastavil na přiblížení, kde se tenké špicky obou zobáčků, nyní v podobě monstrózně
přemrštělých megazobců, scházely do můstku nad nedozírným dnem obřího údolí. Pomalu jsem nohama spočinul na fraktálně
probrokátované spleti ornamentů zaplétajících copy strojové půlky poloválce do spleti podivně ochlupených membranových
pralesů biomorfní přírody. Kovové trubky pod mýma nohama se neurvale zabodávaly do té zlověstné džungle. Celý ten výjev
působil dojmem zaseklého pohybu; ani nitka se nepohla, ale mnoho věcí bylo neprirozene zvlněných do tvarů evokujícich
bujarou činnost. Radši jsem se vydal do sterilní půlky mechanického zobce, ktera pusobila méně zlověstně.

S tim jak jsem se zmensil pusobily ty všemožné trubky a kladky o něco praktictějším a ucelenějším dojmem než při pohledu
na celý válec. Bylo například možno rozeznat krabicoidní části kam se sbíhaly provazce drátů (ruznych tlouštěk a textur;
od vlasů po obří tuby, od hladkých po kořenovitě prochlupené či s obrazci skalpelovitých zpětných háčků). Nicméně při
bližším pohledu byla tak priblizne polovina povrchu vsech predmetu pokryta obdobne detailnimy vyjevy, jake mohl clovek
pozorovat jeste nezmenseny na teto strojove pulce hlavolamu. Zpusobovalo to takovou nezvyklou závrať; jak jsem stál
uprostřed všeho  toho trubkoví rozlézajícího se nejenom do dálky, ale i do detailu.

Od mostu dál do hlouby stroje vedla cesta tvořená spoustou rovnoběžných kolejnic, většinou hladkých, sem tam nějaká
ozubená. Rozhodl jsem se, že prozkoumam mechanické útroby a vydal jsem se po ztezce. Strojoví mi za chvíli zahalilo
výhled na noční oblohu a já postupoval dál prostorným tunelem. Z počátku se zdálo, že chodba určuje jediný směr,
kterým je možné jít, ale pak jsem si všim, že jedna na vlas tenká kolejnička odbočuje ke stěně tunelu. Sledoval jsem
jí až k místu, kde zajížděla do miniaturní brány. Když jsem se sehnul k zemi,

... Sehnese k ty uplne pidi strunce a sahne na ni aby se na ni prenes ale je tak tenka ze se o ni řízne. Pak tou malou
chodbou dojde na naměstí, kde uprostřed je strom, kterej se fraktálně větvičkuje. Někde tam pak bude ta klika, ktera
ho navede na to autíčko, jak je popsáno níže. Ten strom by mohl bejt použitej v nějakym významu lahodícim s tim, že
cikádí život se točí kolem stromu (pod stromy žijou 17 let pak na ně lezou, nechaj na nich častokrát kůži, pak se na
nich častokrat i rozmnožej a vyvrtávaj díry do větví kam pak nasoukaj oplodněný vajička, ze stromu pak nymfy skočej
dolu kde se zahrabou a čekaj) ...