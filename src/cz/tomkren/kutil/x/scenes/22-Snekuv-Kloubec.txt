Ve vsi to smrdí a já tam rozhodně smrdět nebudu. Proto trousím moudra jinde, za vsí, ve svý schovce, kde se mnou nikdo
nebrouzdá obilnym polem.

Posloucháme vnitřní monolog pana samo-mudrce Bogrooda Fokberta, který nerespektuje své jméno a ani ho neříká ostatním.
Těm říká, že se jmenuje Anarchtral, Anarch Otraal, nebo jak ho to zrovna napadne, ale většinou to má podobnej zvuk
něčemu takovýmu. Žil ve vsi dost dlouho a to se právě mění. V zásadě ho serou lidi, ale dost sere i sám sebe, protože
je člověk. To se snad ale brzo zvrtne. Žil i jinde a bude žít zas úplně jinde. Tohle si aspoň pouští do tý svý vnitřní
budky trubkou na fretky. Je to iluzionista náhodnosti a člověk chatrného vousu.

To jeho jméno, co si nad nim tak přede, zjišťoval si co znamená. A dalo mu to i práci, ale zjistil to. “Anarchj”
ve starém jazyce, který mnozí nudní provazníci považují za smyšlený, ve Starošohajštině, to znamená “pojídat písek”.
A “Oth-Raëll” zas v jinym, ještě staršim, ale míň zpochybňovany jazyce znamená “červ stonohý”, něco takovýho... ty
slovníkový špůly měly dost otahaný uzle. Ale takový překlady se mu líbí a myslí si, že to tohle znamená - stonohý
písek požírající červ. A souhlasí s tim, protože on rozhodně neni ten divněj vykuk, co ho vídá v hladině řeky.

Vůbec, má pochyby o tom světě, kde se odehrává, jak on s chutí přemýšlí, jeho příběh. S chutí si odplivnout.
A nemluvíme tu o tom světě jako takovym, ten je divnej bez pochyby a neni na tom nic divnýho. Jeho spíš znepokojuje
ten jeho konkrétní, divnej příběh co… no teď nemá ty správný slova.

Ale prostě si příde jak v podhoubí tohodle světa, toho světa co v něm žije.  Ale většinou se s tim umí vyrovnat.
S timdle prapasmradem svýho vlastního vřetena se vyrovnává pečlivě hejčkanou leností a to je metoda mocná, robustní.
Prostě ví, kdy uplně nemusí myslet nad něčim, z čeho by jinejm naskakovala žilka na spánku. Něchutna cukává mrška.

A taky už ví, jak se z týhle prdele vykope. Pojede na lodi, protože ty jedou daleko a líně. Řeka je tu rozvláčná, a tak
bude dost času se někde vysadit, když to tam bude slibně nehnít. Na to, že je to tu taková prdel tu totiž staví docela
dost lodí. Vona to je prdel spíš koncepčně, jinak je to tu jako celkem rozlehlý. Přístav to tu má pořádnej a to von zas
umí ocenit. On neni za každou cenu zapšklej - a tak teda přístav, ten oceňuje. Ten je skoro až městskej, ale jak ujde
člověk pár ulic, tak je zas v tom smrdutym hliněnym střevě. A v blbejch směrech je o pár ulic dál už člověk většinou
na poli. Anebo na sever, v bažině, co se líně mění v les. To se mu zas líbí a tu teď je. Má tu tuhle svojí skovku,
a tady se mu nejlíp osnuje osnova.

Mám vyhlídnutý dvě lodě, kde by mělo bejt celkem snadný se uchytit. Ta první přímo hledá nový členy posádky a na tom
něco smrdí, možná že jen práce, ale i ta smrdí nelibě. Ta druhá co připlula se zdá o dost pohodovější, co se týče
nějakejch povinností a pravidel. Až teda možná i trochu nepohodlně pohodová - i když, něco takovýho vůbec existuje?
Viděl jsem jí připlouvat, takhle lodě normálně nepřiplouvaj. Takhle z lodí normálně nevystupujou pasažéři. Většinou
prostě ta loď přijede dost blízko k mólu, někde tam svěsí mostek, nebo hodí nějaký prkno, připadně prostě přeskočej
tu mezeru - záleží na typu lodi a zhejčkanosti pasažérů. Ale u týhle kocábky zvolili asi tři nebo čtyři opustě: pár
chlapů vyskočilo ještě za jízdy a docela hnusně si natloukli. Bylo jim to ale úplně jedno, vyskočili, chechtali se
a chytali lana, co jim ostatní házeli. Vyházeli hrozně moc lan a začli je svazovat navzájem a k okům u móla. Až z toho
byla taková pavučina, po který začli slejzat jak pavouci další … lidi. U špíčky lodi ta pavučina postupně houstla a to
jí už nemuseli vůbec dělat, tou lodí by v tu chvíli neutrhly ani povodně, rozhodně ne ty co pamatuju já.

Většina posadky byla dost spoře odděná, ale některý naopak vypadali jak v nějakejch obřadních rouchách nebo co, tak tři
čtyři z nich. No a ty právě šli na příď a začali tam skrz ty lana soukat všelijaký prkna. Vypadalo to chaoticky, ale
postupně se začal rejsovat klikatej mostek vycházející přímo z přídě a vedoucí někam k mólu. Po týhle stavbě přešli
tyhlety kapucíni. Ale tohodle ciátru - s pavučinama a kapucínskym mostem - toho se účastnila jen tak třetina posádky.
Většina pasažérů totiž přeskákala tak, jak by to udělal normální plavebník, když loď připoutaj k mólu dost šikovně,
že tam neni moc mezera. Nakonec tam, asi pro starší osazenstvo, dali prkno, zase poměrně klasický. Vylezli snad úplně
všichni, ale dost jich nervózně pošlapovalo na pevnině a pak se zas vrátili na palubu. To sem ale už moc nehodlal
sledovat, protože mě zaujali ty kapucíni. Ty jsem se taky vydal sledovat.

Skupina kapucínů, kterou sem sledoval, byla šestičlená, ztoho dva nebo tři se neučastnili stavění mostku. Ty polonahý
tkalci, co tkali tu síť, s nima nešli. Jako kdyby to byly dvě skupiny, co spolu jen symbiontěj. Kápě měli v různejch
barvách a nevěděl jsem esli se bavěj nebo jdou mlčky. Šli v celkem uspořádaný formaci. Vypadalo to, že ves neznaj
ale zároveň moc netápali. Jen bylo podle cesty kterou ulicema volili jasný, že nejdou někam na jisto. A jestli jo,
tak dost pošahaně, což by k nim zase docela sedělo. Nakonec vlezli do hospody U Huňatý tety, kolem který šli už dvakrát
předtim. Abych nebyl nápadnej (nebo abych byl ještě nápadnější?), tak jsem ještě jednou obešel blok a vešel taky
do Huňatý tety. Dým z Mdlý tam byl podobně huňatej jako teta samotná. Kapucíny sem nikde neviděl, a tak sem odhad, že
asi zamířili do podzemního brlohu. Tam byl dým ještě hustší, takže mi dalo celkem práci je najít. Ale dobře jsem odhadl,
že budou v jedný z koncovejch komůrek. Někde pěkně v soukromí. No ty komůrky tam vypadaj jako že jsou v dost odlehlejch
koncích navzájem a že sou obložený masivnim dřevem, jenže to je trochu architektonickej klam Huňatý tety. Většina
komůrek má svojí protikomůrku, která s ní zdílí většinu dřeva. Jen cesta k nim je uplně jiná. V Huňatici to znám  a rád
to tam mám, a tak sem věděl, jak se de k jejich protikomůrce. Měl jsem štěstí a byla volná - maj jich tam fakt hodně
a proto tak nezvyklá architektura, aby to bylo celý skladnější.

Živim se jako provazník a tak u sebe nosim vrtáky na dřevo. Ve vejšce svýho ucha jsem si opatrně poklepal,
abych zjistil, jestli tam neni něco opřenýho. Mám už na to takovejs svůj grif. Znělo to dobře a tak sem si vyvrtal
díru doufaje, že tam fakt nikdo nesedí opřenej. Neseděl. Tak přiložim ucho a poslouchám.

Moc jsem tomu nerozuměl, ale jestli jsem se v tý jejich hartmatilce aspoň trochu zorientoval, tak sou celý vilný
rozšířit svý řady o další zbloudilou kachýnku. A tak o tom začínám uvažovat jako o možnosti, jak se z týhle prdele
vyškrábnout. Ale jsou to teda fest pošuci, takže je to fakt na zvážení. No utýct můžu kdykoliv, a když neujedem
za tu dobu moc daleko, můžu se vrátit klidně sem, jakoby se nechumelilo. <[ nebo by spíš Anarchotrál měl začít chtít
s nima odejít až po tom, co se potká s Dhé? No spíš je divný že chce utýct a voni hledaj kachýnku, přirozenější bude,
když začne formulovat tu myšlenku když to uslyší ]> Jak si tak rozjímám a představuju si různý scénáře, odtáhnu ucho
od škvíry - bylo to nepohodlný a vůbec začli mluvit o něčem nepochopitelnym. Opřel jsem se pohodlnějc o stěnu kóje,
koukaje stále na tu vyvrtanou díru. Srandovně z tý dírky tekl ven obláček mdlý, asi si vedle dost dopřávali. Chvíli
se na to zálibně dívám, ale pak mi na tom něco začlo připadat divný. Nebo mě první trkla ta vůně?

Začal jsem ten kouř do sebe vtahovat, ani ne že bych si to vědoměne naplánoval, prostě jsem se přistih, jak to dělám.
Ta chuť. Tekutá chvějivá dobrota. A v břiše to tak pěkně šponovalo, jako když se člověk bojí něčeho, na co se těší.
To neni jen tak obyčejná mdlá, určitě v tom je, ale je to něčim řízlý. Nebo je to nějaká mě neznámá odnož.
Chtě nechtě jsem se čim dál víc blížil k dírce. Začínalo to nějak tepavě působit na moje vnímání, protože nevěřim,
že by ten kouř mohl houstnout jen díky tomu, že sem ho víc tahal. Nebo moch? Byl sem už rtama skoro u tý díry
(zdálo se mi, jako by se trochu zvětšila, jak zornička v noci) a tahal jak divej, když do mě vjel jakejsi cucek
tekutýho kouře. Než jsem se stačil rozkašlat tak se jak šlahoun vrátil zase zpátky a cestou ven mi to stihlo olíznout
jazyk. Příjemnost toho oblíznutí mě na chvilku ochromila a já si jen užívám vzpomínku na tu koncovku, co ten šlaušek
načrtnul na špičce mýho jazyka. Jak jsem přestal tahat, tak koukám jak mi z pusy nahoru odtejkaj zbytky kouře, co sem
vysrkal. Co to ty hnojpera vyhulujou za matro, dyť vono to teče zpátky do tý už zase smrštěný díry!?

Dál už  de ven jen klasická mdlá se slabou příchutí vzpomínky na těkavost předchozýho dýmu, ale je poznat, že
ta přidaná substance už dohrála svou podívanou. No jestli jsem byl na pochybách, kam se vydat na svym příštim vandru,
tak teď už nejsem.

Pak když jsem byl v klidu tak jsem si napsal o tomhlec zážitku řejkadlo.\\\\
Z díry to teče         \\
že za zdí se peče      \\
a mě to nedá           \\
tak saju ten vzduch    \\\\
Teče to ke mě          \\
a já špulim pevně      \\
čvachtám to jemně      \\
holduju si puch        \\
K dírce se tulim       \\\\
a svý bulvy kulim      \\
že i ta mrška          \\
už se votvírá          \\
V tom náhle ten cucek  \\\\
jak když narveš klacek \\
v plicích se mi teď    \\
úhoř prodírá           \\
V tu chvíli mi cvaklo  \\\\
do pantů zaklaplo      \\
že tohle neni jen      \\
obyčejná dírá          \\