Horajze začnou stopy vést proti kormidelníkovi. Vincentovi, který se o věc také dost zajíma (ale nedává to moc najevo),
není jasné, zda Horajz tyto stopy podvrhuje, jako politickou hru o kormidlo, nebo zda jsou stopy hodnověrné. Horajz
postupně formuje teorii, že kormidelník unesl dceru záměrně, aby ji pojal na další nekontrolované plavbě za
(klidně nedobrovolnou) milenku. Tuto teorii dále stupňuje tím, že v určité chvili prý dokonce došlo k pokusu
nebo snad i aktu znásilnění dcery kormidelníkem. Od toho jí však dle této teorie zachránil jinoch svým lankem,
kterým zmrzačil kormidelníkův nešťastný úd. Kormidelník přirozeně nechce ukázat, zda je to pravda, ale chová se
opravdu pohmožděně. (Co je se stalo kormidelníkovu údu? Pohmoždil si ho nesouvsle s touto událostí a Horajz toho
jen lstivě využil? Nebo má snad Horajz hrůznou pravdu? Nebo ho pohmoždil sám Horajz?)

I jinoch s dcerou se chovají nezvykle a nechtějí potvrdit Horajzovu verzi, ale je to snad divné chovat se nezvykle na
lodi plné bláznů? Tento pár (bezdomovec a kapitánova dcerka) však v sobě zjevně našel zalíbení.

Horajzovo vyšetřování narušuje hláškováním bývalý dvorní šašek, který byl taktéž vyhoštěn (což je u dvorních šašků
ve městě běžná praxe po čtyřiceti letech vykonávání řemesla).