Překvapením je, že společně s Vincentem se na lodi ocitne i Horajz. Nejspíš se udá sám, to by pěkně pasovalo na jeho pozdější
sebesledování kapucíny a snahou vyléčit se likvidací Vincenta - kteréhožto postupně na lodi začne považovat za projev svého
šílenství (patrně ve své první detektivní fázi - tzn než se z něj stane prorok). Hrot mrazivosti Horajzových teorií pramení
z toho, že jsou vždy svou (prezentační) formou krajně šílené, ale nesou v sobě na metaforické hladině důležitý (patrně
pravdivý - i když co je to pravda na metaforické úrovni) vhled. Jedním z ústředních témát se mi v tuto chvíli zdá pohled
na Vincenta a Horajze jako na metafory pro bottom-up a top-down přístup k řešení problémů. Což se projevilo už tím, že
Vincent nebyl schopen formulovat svojí sjednocující bottom-up teorii dřív než fízl Schpach. Tenzi mezi Vincentem a Horajzem
lze chápat jako metaforu pro tenzi těchto přístupů ve společnosti - tedy pokud vezmeme ještě konkrétnější příklad - na tenzi
vědy (bottom-up : Špagátolog Vincent) a náboženství (top-down : Mesiáš Horajz). Tato tenze je přirozený příznak toho, že lidi
ještě nepřišli na to jak to s tim světem vlastně celý je. A je to i instance druhé fáze (ze čtyř) archetypální otočky duality
(Tyto fáze jsou následující:  Jednota: kdy je dualita ještě rozpuštěna ve všehomíru (expozice?) - Rozpor: zformování dvou
pólů jako vzajemných antagonistů (kolize?) - Kontextualizace: nalezení rozhraní sloužícího jako kontext pro konstruktivní
komunikaci polů (krize(-of-kolize?)?) - Jednota o Otočku dál: kdy se stoicky vracíme k jednotě, s vědomím její vnitřní
stratifikovanosti ale bez potřeby o tom vést hlasité dišputace, spokojeni s tím, že slyšíme to předení, které realizuje
proces oné duality. (climax) )

Loď je ke vzdálenému valu vedena pověřeným kapitánem (nebláznem) najímaným pro tuto práci. Ten má mladou dceru,
která jede s ním na prázdninovou cestu za poznáním rodného kraje. Dalšími neblázny na palubě jsou kormidelník a
mladý jinoch bezdomovec, který na loď nepozorovaně proklouzne (a ukrývá se v prostorách personálu), aby si polepšil
od dosavadního nuzného života ve městě. Je velice zručný s kovovým lankem, které dokáže obratně házet jako malé
lasíčko a chytat tak předměty, měkčí z nich i zvládá takto krájet. Tento personál je v oddělených prostorách lodi
od zbylých vozenců.